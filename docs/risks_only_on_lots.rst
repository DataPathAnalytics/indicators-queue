############################################################################################################
Методологія розрахунку сили ризику для відкритих конкурентних процедур (aboveThresholdUA, aboveThresholdEU).
############################################################################################################

Дана методологія використовується для відкритих конкурентних торгів з мультипроцесною генерацією договорів для кожного лоту окремо. Індикатори, що не оцінююють процесс не можуть бути використаними в цій методології. Для них має бути окремий алгоритм оцінки ризиковості та пріоритезації. Спосіб зведення в одному механізмі пріорітезації “процесних” закупівель та закупівель які мають оффлайн процес має бути розроблено окремо. 

Лот - окрема частина  конкурентної процедури, що має свій предмет закупівлі, список учасників, переможця та контракт, тобто є окремим процесом в середині процедури закупівлі, а отже генерує окремі для нього події, що можуть бути “виміряні” індикаторами ризику.  Враховуючи ці міркування, ми вважаємо за доцільне розглядати лот як головну одиницю процесу закупівель. Тобто усі ризики, що виникають у процесі закупівель ми будемо розглядати з боку їх впливу виключно на лот, як процес що генерує результат закупівлі - контракт.

=========================================
Ризики, що виникають в процесі закупівлі.
=========================================

Ризикові події, що виявляються ризик індикаторами можна поділити на 2 групи:
 + події, що виникають в процесі закупівлі всередині лота;
 + події, що виникають у процедурі загалом - вони не належать якомусь окремому лоту процедури, але мають вплив на всі лоти процедури.


=========================================================================
Цифрова характеристика ризикових подій, що виникають у процесі закупівлі.
=========================================================================

Кожен ризик індикатор має цифрову характеристику сили ризику, що він виявляє. Ця характеристика має назву **сила ризику індикатора** та визначається експертним шляхом.
Частина індикаторів розраховується на кожен лот окремо, частина індикаторів - на всю процедуру загалом.  У разі спрацювання індикатора на лоті ми маємо пряму передачу сили ризику індикатором лоту, у разі спрацювання індикатором на процедурі - успадкування сили ризику лотом. Виходячи з вищенаведеного маємо наступні визначення.

**Сила ризику лота** - сумf усіх сил ризику індикаторів, що спрацювали на даному лоті. 

**Сила ризику, що успадкована від процедури** - сумарна сила ризику індикаторів, що спрацювали перевіряючи усю процедуру загалом, але успадкована кожним лотом окремо. Тобто, якщо в процедурі загалом сталася ризикова подія, то вона загрожує проведенню абсолютно кожного лота процедури. Тому сила ризику процедури загалом повністю успадковується кожним лотом процедури у повному обсязі.

**Сила ризику лота** - сума сили ризику всередині лота та сили ризику, що успадкована від процедури.

**Сила ризику процедури** - сума сил ризиків усіх лотів процедури.

====================================
Розрахунок показника матеріальності.
====================================

**Показник материальності процедури** - зважена сума рангів ризикованої очікуваної вартості процедури та сили ризику процедури.

    1. **Ранг сили ризику** розраховується наступним чином: усі сили ризиків процедур, де спрацював хоча б один ризик індикатор вишиковуються у впорядкований список за зростанням.  Номер місця процедури у списку і є рангом сили ризику процедури.
    2. **Очікувана вартість процедури під ризиком** - сума очікуваних вартостей усіх лотів процедури, сила ризику яких більше “0”. **Ранг ризикованої очікуваної вартості процедури** розраховується наступним чином: усі очікувані вартості процедур, де спрацював хоча б один ризик індикатор вишиковуються у впорядкований список (чим більша вартість, тим більше номер у списку). Номер місця процедури у списку і є рангом ризикованої очікуваної вартості процедури.


.. code ::

  Показник материальності процедури = 0.5 * ранг сили ризику + 0.5 * ранг ризикованої очікуваної вартості


Де 0.5 та 0.5 параметри ваги кожного рангу. Можуть окремо налаштовуватись експертами.

