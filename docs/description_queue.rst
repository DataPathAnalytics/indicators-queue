##############################################################
Черга та пріоритезація процедур у черзі (процедури з ризиком).
##############################################################

****************************************
Що таке черга та як вона розраховується.
****************************************

**Черга** - впорядкований перелік прийнятних для  моніторингу процедур, на яких в даний момент часу спрацював хоч один автоматичний індикатор ризику. З допомогою черги, процедури з ознаками порушення законодавства, які визначаються з допомогою автоматичних індикаторів ризику, пропонуються для моніторингу. Мета “черги” впорядкувати процедури таким чином, щоб з масиву процедур зі спрацьованими автоматичними індикаторами ризику, користувач міг легко ідентифікувати процедури де ознаки порушення законодавства визначенні з допомогою автоматичних індикаторів ризику є найбільшими. Таким чином, користувач має змогу  отримати повну картину та розуміння розподілення процедур по кількості ознак порушення законодавства визначених з допомогою автоматичних індикаторів. Для цілей цього документу термін «ризикованість процедури»   буде вживатись в розумінні кількості ознак порушення законодавства визначених з допомогою автоматичних індикаторів ризикую .
При створенні черги використовуються наступні критерії для оцінки ризикованості процедури:

+	*Вірогідність* настання несприятливої події/ризику втрати бюджетних коштів через недотримання замовником законодавства у сфері публічних закупівель на всіх стадіях закупівлі - ця вірогідність в рамках розуміння методології використання автоматичних індикаторів ризику вимірюється в кількості спрацьованих автоматичних індикаторів ризику для однієї процедури та ступеню тяжкості можливого правопорушення на який вказує індикатор автоматичного ризику (термін ступінь ризику буде вживатися для потреб цього документу). Автоматичні індикатори ризику відрізняються за ступеню ризику один від одного, деякі індикатори менш ризиковані ніж інші.

+	Очікувана вартість процедури яка досліджується - тобто прирівнюється до *суттєвості* потенційних втрат за умови настання несприятливих подій. Визначається в грошовому вимірі.  

+	*Природа можливого ризику* - в даному контексті, це джерело потенційного ризику. На даному етапі розробки методології, для потреб формування черги джерелом потенційного ризику вважаться  організація яка генерує ризиковані процедури закупівель. 


***************************************************************************
Включення процедур прийнятих для моніторингу в чергу та виключення з черги.
***************************************************************************

Щоб процедура потрапила в чергу потрібно виконання наступної умови:
===================================================================

+ в даний момент часу на процедурі спрацював хоч один ризик індикатор.

Щоб процедура залишила чергу потрібно виконання хоч однієї з наступних умов:
============================================================================

+ процедура була відмінена;

+ процедура була завершена (контракт підписаний (дискусія)/контракт виконано);

+ усі спрацьовані ризик індикатори припинили спрацювання (порушення усунуті);

+ на процедуру було ініційовано моніторинг, в черзі процедура з відповідним статусом. Процедура на яку здійснюється моніторинг не буде відображатися в черзі на період здійснення моніторингу.


****************************************
Яким чином процедури вишикуються в черзі
****************************************

ЗаЗа критерієм вірогідності (тобто за ступенем ризику процедури) процедури потрапляють до трьох “кошиків”, які групують процедури за ризикованістю. Тобто процедури з “низьким, або < 1 ”, ступенем ризику, “Середнім між 1 та 2” та “високим 2 <”.

Ступінь ризику для кожного автоматичного індикатору ризику вимірюється з допомогою присвоєних числових значень.  На разі числові значення для прототипу були присвоєні в довільній формі. Дані числові значення мають бути затвердженні Держаудитслужбою, відповідно до оцінки ступеню тяжкості можливого правопорушення про яке свідчить автоматичний індикатор ризику.  Параметри “< 1”, “1 та 2”, “2 <” наразі в розробці є умовними та можуть змінюватися відповідно до їхньої оцінки особами відповідальними за методику.

В цих трьох “кошиках” процедури ранжовані відповідно до очікуваної вартості.

Усі порогові значення ступеню ризику, як то низький, середній та високий поріг ризику, можуть налаштовуватись в програмному рішенню для обчислення автоматичних індикаторів ризику.


**************************************************
Підсвічування процедур в черзі по трьох “кошиках”.
**************************************************

На основі параметра суттєвості процедури.
=========================================

Для кожної процедури розраховується параметр **суттєвості процедури** як зважена сума сумарної сили ризику, та очікуваної вартості закупівлі процедури. Такий підхід дозволяє враховувати суттєвість потенційних втрат за умови настання несприятливих подій. На даний момент, в прототипному рішенні  параметр суттєвості розраховується наступним чином:

Впрорядковується 1-й список процедур згідно їх очікуваної вартості таким чином, щоб процедура з найменшею очікуваною вартістю мала перший номер у списку, а процедура з найбільшою очікуваною вартістю - останній номер у списку.
    
В 2-му списку впорядковуємо процедури згідно їх силі ризику таким чином, щоб процедура з найменшею силою ризику мала перший номер у списку, а процедура з найбільшою силою ризику - останній номер у списку.
    

.. code ::
   
    0.5 * номер процедури у 1-му списку + 0.5 * номер у другому списку. 
 (коефіцієнти при параметрах вибрані довільно та можуть бути змінені)

Розраховуємо параметр суттєвості для кожної процедури в черзі у відповідному “кошику”. Маркуємо 30% процедур з найвищим параметром суттєвості в корзині з найбільшим ступенем ризику, 20% - з середнім та 10% низьким. (відсоткове співвідношення може налаштовуватись за результатом оцінки відповідальних за методологію осіб).


На основі параметра суттєвості постачальника.
=============================================

Даний алгоритм запропоновано, для того щоб мінімізувати випадки «не маркування» процедур зі спрацьованими автоматичними індикаторами ризику та з відносно невеликою очікуваною вартістю, які були згенеровані одним замовником в однаковий період часу. Тобто, поодинці такі процедури можуть не потрапити до уваги серед масиву “не коштовних” процедур зі спрацьованими автоматичними індикаторами ризику. Але в сумі такі процедури вже стають суттєвими та формуються зі спільного джерела ризику (один замовник).

Розрахунок здійснюється таким чином: Вибираємо усіх замовників з процедур, що знаходяться в черзі (тобто три кошики). Визначаємо **параметр суттєвості для кожного замовника** - сума параметрів суттєвості процедур в черзі, які згенеровані одним замовником. Впорядковуємо усіх замовників за їх параметром суттєвості (від більшого до меншого). Для тих процедурам які не потрапили для маркування описаного в пункті 3, вибираємо 10% замовників з верхньої частини списку (кількість відсотків може налаштовуватись). Маркуємо для моніторингу процедури, де постачальниками є ті, що попали ці 10%.


