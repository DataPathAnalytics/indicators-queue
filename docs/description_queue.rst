##############################################################
Черга та пріоритезація процедур у черзі (процедури з ризиком).
##############################################################

****************************************
Що таке черга та як вона розраховується.
****************************************

**Черга** - впорядкований список активних процедур для моніторингу, на яких в даний момент часу спрацював хоч один ризик індикатор. З допомогою черги, процедури з різним рівнем ризикованості пропонуються для моніторингу. 
Мета “черги” впорядкувати процедури таким чином, щоб з масиву процедур з спрацьованими ризиками, користувач міг легко ідентифікувати процедури з найбільшим ступенем ризику, а також, отримати повну картину та розуміння розподілення процедур по їх ризиковості. 

Наступні критерії оцінки ризикованості беруться до уваги при створенні черги: 

+ *Вірогідність* настання несприятливої події/ризику втрати бюджетних коштів через неправомірну процедуру закупівлі  - ця вірогідність в рамках розуміння методології використання ризик індикаторів вимірюється в кількості спрацьованих ризик індикаторів для однієї процедури та ступінь ризикованість самого індикатору (індикатори відрізняються по ступеню ризику один від одного, деякі індикатори менш ризиковані ніж інші). 

+ Очікувана вартість процедури яка досліджується - тобто прирівнюється до *суттєвості в грошовому вимірі* потенційних втрат за умови настання несприятливих подій.

+ *Природа* можливого ризику - в даному контексті, це джерело потенційного ризику тобто організація яка генерує процедури закупівель. Для потреб черги лише факт наявності згенерованих одним замовником процедур з ризиком береться до уваги. 

*************************************************
Включення процедур в чергу та виключення з черги.
*************************************************

Щоб процедура потрапила в чергу потрібно виконання наступної умови:
===================================================================

+ в даний момент часу на процедурі спрацював хоч один ризик індикатор.

Щоб процедура залишила чергу потрібно виконання хоч однієї з наступних умов:
============================================================================

+ процедура була відмінена;

+ процедура була завершена (контракт підписаний (дискусія)/контракт виконано);

+ усі спрацьовані ризик індикатори припинили спрацювання (порушення усунуті);

+ на процедуру було ініційовано моніторинг, в черзі процедура з відповідним статусом.



****************************************
Яким чином процедури вишикуються в черзі
****************************************

За критерієм вірогідності (тобто сума вагів спрацьованих ризик індикаторів) процедури потрапляють до трьох “кошиків”, які групують процедури по умовній силі ризикованості. Тобто процедури з “низьким,  або < 1 ”, ступенем ризику, “Середній між 1 та 2” та “високий  2 <”. 

Параметри “< 1”, “1 та 2”, “2 <” наразі в розробці є умовними та можуть змінюватися відповідно до їхньої оцінки відповідальними за методику особами. 

В цих трьох “кошиках” процедури ранжовані відповідно до очікуваної вартості.

Усі граничні параметри, як то низький, середній та високий поріг ризику,  можуть налаштовуватись.

**************************************************
Підсвічування процедур в черзі по трьох “кошиках”.
**************************************************

На основі параметра матеріальності процедури.
=============================================

Для кожної процедури розраховується  **параметр матеріальності процедури** як зважена сума  сумарної сили ризику,  та  очікуваної вартості закупівлі процедури.

.. code ::

    0.5 * сумарна сила ризику + 0.5 * очікувана вартість  процедури. 
 (коефіцієнти при параметрах вибрані довільно та можуть бути змінені)

Розраховуємо параметр матеріальності для кожної процедури в черзі у відповідному “кошику”. Маркуємо 30% процедур з найвищим параметром матеріальності в корзині з найбільшим ступенем ризику, 20% - з середнім та 10% низьким. (відсоткове співвідношення може налаштовуватись за результатом оцінки відповідальних за методологію осіб).


На основі параметра матеріальності постачальника.
=================================================

Даний алгоритм запропоновано, для того щоб мінімізувати випадки непідсвічення тих процедур, коли процедури з відносно невеликою очікуваною вартістю та з спрацьованими ризиками згенеровано одним замовником. Тобто, поодинці такі процедури можуть не потрапити до уваги серед масиву “не коштовних” процедур з ризиком. Але в сумі такі процедури вже стають суттєвими та формуються зі спільного джерела ризику (один замовник). 

Розрахунок здійснюється таким чином: 
Вибираємо усіх постачальників з процедур, що знаходяться в черзі (тобто три кошики). **Параметр матеріальності постачальника** - сума параметрів матеріальності процедур в черзі, що проводить цей постачальник.
Впорядковуємо усіх постачальників за їх параметром матеріальності (від більшого до меншого), ті процедури які не потрапили для маркування описаного в пункті 3. Вибираємо 10% постачальників з верхньої частини списку (кількість відсотків може налаштовуватись). Маркуємо процедури, де постачальниками є ті, що попали ці 10%.

