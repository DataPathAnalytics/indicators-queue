#################################################################################################################
ЧЕРГА РИЗИКОВИХ ПРОЦЕДУР ЗАКУПІВЕЛЬ ТА ПРІОРИТЕЗАЦІЯ ПРОЦЕДУР ЗАКУПІВЕЛЬ В ПЕРСОНАЛЬНОМУ КАБІНЕТІ ДЕРЖАУДИТСЛУЖБИ
#################################################################################################################

Черга ризикових процедур закупівель (далі – черга) – впорядкований перелік процедур закупівель щодо яких спрацювали автоматичні ризик індикатори.

Умови потрапляння процедур до черги
===================================

До черги потрапляють всі закупівлі розпочаті після 01.01.2019 та щодо яких спрацювали один або декілька автоматичних індикаторів ризиків.


Умови вибуття процедур з черги
==============================

+	закупівля відмінена;
+	закупівля визначена як неуспішна (подання до участі у торгах пропозицій у недостатній кількості тощо);
+	опублікування звіту про виконання усіх договорів (в т.ч. внаслідок розірвання договору, для рамкових угод – термін закінчення рамкової угоди);
+	усі автоматичні ризик індикатори припинили спрацювання (порушення усунуті);
+	процедура закупівлі щодо якої був здійснений моніторинг та в його результаті не було виявлено порушень. У разі спрацювання автоматичних індикаторів ризику за вказаною процедурою закупівлі на інших стадіях її проведення повинна бути відображена у черзі;
+       з дати завершення процедури пройшло 360 днів.

Пріоритезація ризикових процедур закупівель
===========================================

Пріоритезація ризикових процедур закупівель – перелік процедур закупівель в персональному кабінеті Держаудистлужби, сформований з урахуванням відповідних критеріїв за алгоритмом, визначеним Порядком застосування автоматичних індикаторів ризиків, затвердженого наказом Держаудитслужби 11 вересня 2018 року № 196.
	До переліку пріоритетних ризикових процедур потрапляють виключно процедури закупівлі (відкриті торги, відкриті торги з публікацією англійською мовою, торги з обмеженою участю, конкурентний діалог, переговорна процедура).
	Поза пріоритетом залишаються закупівлі, вартість яких є менша за межі встановлені ст. 3 Закону України «Про публічні закупівлі» та за якими опубліковано звіт про укладений договір.
В залежності від загальної умовної ваги спрацьованих автоматичних індикаторів ризику кожній процедурі присвоюється ранг ризику (1 ранг «високий» значення загальної умовної ваги повинно бути більше або дорівнювати 1,2; 2 ранг «середній» значення загальної умовної ваги повинно бути в діапазоні від 0,5 до 1,1 (включно); 3 ранг «низький» значення загальної умовної ваги повинно бути меншим або дорівнювати 0,4).
	Наступним кроком є визначення середньозваженої умовної ваги Процедури в черзі шикуються відповідно до такого алгоритму: 
1)	Кожній процедурі з ризиком присвоюється ранг суттєвості, тобто з усього масиву процедур з ризиком, процедура з найменшою очікуваною вартістю отримує ранг 1, наступна – ранг 2 та процедура з найбільшою вартістю присвоюється ранг “n”. 
2)	В масиві усіх процедур з ризиком для кожної процедури присвоюється ранг ризику. Процедурі з найменшим значенням рівня ризику та з найменшою вартістю в масиві присвоюється ранг рівня ризику 1, наступній процедурі з таким же рівнем ризику але з більшою очікуваною вартістю присвоюється ранг 2. Таким чином, здійснюється ранжування по зростанню рівня ризику та очікуваної вартості, де процедура з найбільшим рівнем ризику та найбільшою очікуваною вартістю в масиві буде присвоєно максимальне значення рангу – «n».  
3)	Для отримання зваженого рангу ризику числове значення рангу суттєвості процедури сумується з числовим значенням рангу ризику з застосуванням коефіцієнта зважання. 

 «Ранг суттевості» *0.5 + «Ранг ризику» *0.5 = «Зважений ранг ризику процедури»

Таким чином процедура з найбільшим значенням зваженого рангу вважається більш пріоритетною за ризиком та вартістю ніж процедура з меншим зваженим рангом.. Процедура з найбільшим значенням середньозваженої умовної ваги вважається більш пріоритетною за ризиком та вартістю ніж процедура з меншим зваженим рангом.

Для кожної області окремо
=========================

	В персональному кабінеті Держаудитслужби відображається пріоритезація таких процедур закупівлі у наступній послідовності – з 1-го рангу відбирається 70 % процедур з найвищою середньозваженою умовною вагою, з 2-го рангу – 50 % таких процедур та з 3-го рангу – 30 відсотків (відсоткове співвідношення має налаштовуватись за вимогою Держаудитслужби).

